SUSE(r) Linux Enterprise Server 11 Novell(r) Szoftverlicenc-szerződés

FIGYELMESEN OLVASSA EL EZT A SZERZŐDÉST. A SZOFTVER (ÉS ÖSSZETEVŐINEK)
TELEPÍTÉSÉVEL VAGY MÁS MÓDON TÖRTÉNŐ HASZNÁLATÁVAL ELFOGADJA EZEN SZERZŐDÉS
FELTÉTELEIT. AMENNYIBEN NEM FOGADJA EL EZEN FELTÉTELEKET, NE TÖLTSE LE, NE
TELEPÍTSE ÉS NE HASZNÁLJA A SZOFTVERT.

JOGOK ÉS LICENCEK

Ez a Novell szoftverlicenc-szerződés („Szerződés”) törvényes megállapodás
Ön (mint jogi vagy természetes személy) és a Novell, Inc. („Novell”)
között. A Szerződés címében megnevezett szoftvertermék, adathordozó (ha van
ilyen) és a kísérő dokumentáció (a továbbiakban összefoglaló néven:
„Szoftver”) az Egyesült Államok és más országok szerzői jogi törvényeinek
és egyezményeinek védelme alatt áll, és a jelen Szerződés hatálya alá esik.
 Minden letöltött vagy egyéb módon kézhez kapott, a Szoftverhez tartozó
frissítés és terméktámogatási kiadás, amelyhez nincs külön, a jelen
szerződést felülbíráló licencszerződés mellékelve, a Szoftver részének
tekintendő, és ennek megfelelően a jelen Szerződés rendelkezései
vonatkoznak rá.  Ha a jelen Szoftver frissítés vagy terméktámogatás
keretében kapott kiadás, akkor a frissítési vagy terméktámogatási kiadás
telepítéséhez vagy használatához Önnek rendelkeznie kell a frissíteni
kívánt Szoftver megfelelő verziójával, amelyhez megfelelő példányszámú,
érvényes licenc tartozik. 

A Szoftver egy több összetevőből álló moduláris kialakítású operációs
rendszer, amelynek összetevőire külön licencfeltételek vonatkozhatnak.  A
Szoftver a Novell kollektív munkájának eredménye; és annak ellenére, hogy
nincs a Novell tulajdonában a Szoftver valamennyi összetevője, a
Szoftverrel kapcsolatos kollektív munkára vonatkozó szerzői jog a Novell
tulajdona.  

Az összetevők többsége függetlenül kifejlesztett nyílt forráskódú csomag,
amelyhez külön licencfeltételek tartoznak.  Az egyes külön
licencfeltételekkel ellátott összetevőkhöz tartozó licencjogait azok a
licencfeltételek határozzák meg; a jelen szerződés feltételei semmilyen
mértékben nem korlátozzák és egyéb módon sem befolyásolják az ilyen
licencfeltételek szerint Önt megillető esetleges jogokat és az Ön
kötelezettségeit, vagy az Önre vonatkozó feltételeket; ha azonban Ön a
Szoftver bármelyik összetevőjének másolatát a Szoftvertől elkülönítve
terjeszti, minden példányról el kell távolítania a Novell védjegyeit,
arculati jegyeit és emblémáit.

A Szervezetén belül korlátlan számú példányt készíthet a Szoftverről, és a
Szoftver korlátlan számú példányát használhatja. A Szervezetén kívül
korlátlan számú módosított példányt hozhat létre és terjeszthet, azzal a
feltétellel, hogy a Szoftver összes módosított példányáról eltávolítja a
Novell összes védjegyét, arculati jegyét és emblémáját. A „Szervezet”
kifejezés jogi személyt jelent, de nem értendők ide az olyan
leányvállalatok és társult vállalkozások, amelyek adózási vagy jogi
szempontból külön kezelendők. A magánszektorban Szervezet lehet például egy
vállalat, egy társulás vagy egy tröszt, kivéve a szervezet összes olyan
leányvállalatát vagy társult vállalkozását, amelynek külön adószáma vagy
cégbejegyzési száma van. A közszektorban Szervezet lehet például egy
meghatározott kormányzati testület vagy egy helyi hatóság.



EGYÉB LICENCFELTÉTELEK ÉS KORLÁTOZÁSOK

A Szoftvert az Egyesült Államok („USA”) és más országok szerzői jogi
törvényei és egyezményei védik, és a jelen Szerződés feltételei vonatkoznak
rá. Ön csak a Szoftver licencét kapja meg, a tulajdonjogát nem.

A Szoftver lehet együtt csomagolva más szoftverprogramokkal („Együtt
csomagolt programok”). Az egyes külön licencfeltételekkel ellátott Együtt
csomagolt programokhoz tartozó licencjogait azok a licencfeltételek
határozzák meg; a jelen Szerződés feltételei semmilyen mértékben nem
korlátozzák és egyéb módon sem befolyásolják az ilyen licencfeltételek
szerint Önt megillető esetleges jogokat és az Ön kötelezettségeit vagy az
Önre vonatkozó feltételeket.  

A Novell minden olyan jogot fenntart, amelyet kifejezetten nem adott át
Önnek. Ön: (1) nem fordíthatja és nem fejtheti vissza a Szoftvert, és nem
elemezheti annak belső felépítését, csak a vonatkozó törvényi
rendelkezésekben kifejezetten engedélyezett módon és mértékben; és (2) nem
adhatja tovább a jelen Szerződésben foglalt Szoftvert vagy licencjogokat
sem részben, sem egészében.

KARBANTARTÁS ÉS TÁMOGATÁS

A Novell nem köteles a Szoftver támogatására vagy karbantartására, kivéve,
ha a megvásárolt szolgáltatás kifejezetten tartalmazza a szoftvertámogatást
vagy a karbantartást.  Amennyiben Ön ilyen jellegű szolgáltatást vásárol,
és nincs különálló, kifejezetten a támogatási vagy karbantartási
szolgáltatásokra vonatkozó szerződés, akkor a támogatási vagy karbantartási
szolgáltatások (továbbiakban: Szolgáltatások) vonatkozásában jelen
Szerződés rendelkezései az irányadók.  A Novell aktuális támogatási
ajánlatairól a http://www.novell.com/support címen találhatók további
tudnivalók.

TULAJDONJOGOK

A Szoftverrel kapcsolatban Ön semmiféle jogcímet vagy tulajdonjogot nem
szerzett.  A Szoftverrel és a Szolgáltatásokkal kapcsolatos minden szellemi
tulajdonjog és jogcím, beleértve az azok adaptációira és másolataira
vonatkozó jogokat is, a Novell és/vagy licenceket forgalmazó vállalatok
tulajdona.  A Szolgáltatások keretében kapott bármilyen anyag, amelyhez
nincsenek külön, a jelen szerződést felülbíráló használati feltételek
mellékelve, a Szoftver részének tekintendő, és ennek megfelelően a jelen
Szerződés rendelkezései vonatkoznak rá.  A licenc megszerzésével Ön csak a
Szoftver használatára kapott feltételekhez kötött engedélyt.

KORLÁTOZOTT GARANCIA

A Novell a vásárlás dátumától számított kilencven (90) napon keresztül
garantálja, hogy (1.) minden adathordozó, amelyen a Szoftvert szállítja,
mentes a fizikai hibáktól; és (2.) a Szoftver működése lényegében megfelel
a vele szállított dokumentációban ismertetettnek. Amennyiben a vásárlás
dátumától számított kilencven (90) napon belül visszajuttatja a hibás
elemeket a Novell vállalatnak, illetve jelenti a hibát a Novell
vállalatnak, akkor a Novell saját belátása szerint vagy kijavítja a nem
megfelelő részt, vagy visszafizeti a Szoftverért fizetett licencdíjakat. A
Szoftver nem rendeltetésszerű használata vagy nem engedélyezett módosítása
érvényteleníti a jelen garanciát. A FENTI GARANCIA AZ EGYETLEN ÉS
KIZÁRÓLAGOS KÁRTÉRÍTÉSI LEHETŐSÉG, ÉS MINDEN MÁS KIFEJEZETT VAGY
VÉLELMEZETT GARANCIA HELYETT EZ ÉRVÉNYES.  (A fenti garancia nem vonatkozik
az ingyenes Szoftverekre.  AZ ILYEN SZOFTVERT CSAK „JELENLEGI FORMÁJÁBAN”,
BÁRMIFÉLE GARANCIA NÉLKÜL KAPTA MEG.)

Szolgáltatások.  A Novell szavatolja, hogy professzionális módon, az
általánosan elfogadott iparági szabványokkal összhangban nyújtja a
Szolgáltatásokat.  Ez a szavatosság a szolgáltatások elfogadását követő 90
napig érvényes.  E szavatosság megsértése esetén a Novell egyedüli
kötelessége, hogy – saját belátása szerint – módosítsa a Szolgáltatásokat,
hogy azok megfeleljenek ennek a szavatosságnak, illetve térítse vissza az
Ön által a Novell számára fizetett összegnek akkora részét, amely az ezen
szavatosság előírásait nem teljesítő Szolgáltatásokat fedezi.  Mivel a
Novell által nyújtott műszaki szolgáltatások során bizonyos fájlok
módosulhatnak vagy sérülhetnek, az Ön felelőssége rendszereinek
elszigetelése és biztonsági mentése.

A SZOFTVER TERVEZÉSE, GYÁRTÁSA ÉS VÉLT FELHASZNÁLÁSI VAGY TERJESZTÉSI
TERÜLETE MIATT NEM HASZNÁLHATÓ OLYAN VESZÉLYES KÖRNYEZETBEN MŰKÖDŐ HÁLÓZATI
VEZÉRLŐEGYSÉGEKKEL, AMELYEKKEL SZEMBEN ELVÁRÁS A HIBÁTLAN MŰKÖDÉS ÉS A HIBA
ESETÉN IS BIZTONSÁGOS KEZELHETŐSÉG, MINT PÉLDÁUL NUKLEÁRIS LÉTESÍTMÉNYEK
ÜZEMELTETÉSÉBEN, LÉGIFORGALMI IRÁNYÍTÓ-, TÁVKÖZLÉSI VAGY
VEZÉRLŐRENDSZEREKBEN, KÖZVETLEN ÉLETMENTŐ BERENDEZÉSEKBEN,
FEGYVERRENDSZEREKBEN VAGY MÁS OLYAN ESZKÖZÖKBEN, AMELYEKNÉL A SZOFTVER
MEGHIBÁSODÁSA KÖZVETLENÜL HALÁLT, SZEMÉLYI SÉRÜLÉST, ILLETVE SÚLYOS FIZIKAI
VAGY KÖRNYEZETI KÁROKAT OKOZHAT.

A SZOFTVER CSAK BIZONYOS SZÁMÍTÓGÉPEKKEL ÉS OPERÁCIÓS RENDSZEREKKEL
KOMPATIBILIS. NEM KOMPATIBILIS RENDSZEREK ESETÉBEN A SZOFTVERHEZ NYÚJTOTT
GARANCIA NEM ÉRVÉNYES. A kompatibilitással kapcsolatos felvilágosításért
forduljon a Novell vállalathoz vagy a viszonteladóhoz.

Nem Novell termékek. A Szoftvernek részei lehetnek, illetve vele együtt
csomagolva lehetnek a Novell vállalattól független licencadótól származó
hardvereszközök vagy szoftverprogramok is. A NOVELL NEM VÁLLAL GARANCIÁT
MÁS CÉGEK TERMÉKEIRE VAGY SZOLGÁLTATÁSAIRA. MINDEN ILYEN TERMÉK VAGY
SZOLGÁLTATÁS „ADOTT ÁLLAPOTÁBAN” KERÜL FORGALOMBA. A NEM A NOVELL ÁLTAL
GYÁRTOTT TERMÉKEKRE AZOK LICENCADÓJA VÁLLAL GARANCIÁT AZ ADOTT LICENCADÓ
VONATKOZÓ GARANCIAFELTÉTELEINEK MEGFELELŐEN.

AMENNYIBEN A TÖRVÉNY MÁS MÓDON EZT NEM KORLÁTOZZA, A NOVELL ELHÁRÍT ÉS
KIZÁR MINDENNEMŰ VÉLELMEZETT GARANCIÁT, BELEÉRTVE AZ ELADHATÓSÁGRA, AZ
ADOTT CÉLRA VALÓ ALKALMASSÁGRA, A JOGCÍMRE VAGY A JOGSÉRTÉSMENTESSÉGRE
VONATKOZÓ GARANCIÁT IS. A NOVELL A JELEN KORLÁTOZOTT GARANCIÁBAN
MEGHATÁROZOTT MÉRTÉKEN FELÜL SEMMIFÉLE GARANCIÁT, KÉPVISELETET VAGY
KÖTELEZETTSÉGET NEM VÁLLAL. A NOVELL NEM GARANTÁLJA, HOGY A SZOFTVER VAGY A
SZOLGÁLTATÁS KIELÉGÍTI AZ ÖN ÁLTAL TÁMASZTOTT KÖVETELMÉNYEKET, ÉS NEM
GARANTÁLJA A SZOFTVER VAGY A SZOLGÁLTATÁS ZAVARTALAN MŰKÖDÉSÉT SEM.  Egyes
jogrendszerek nem ismerik el a garancia alóli mentességet és a
garanciakorlátozásokat, így előfordulhat, hogy a fenti korlátozások egyes
részei nem vonatkoznak Önre. A jelen korlátozott garancia bizonyos jogokkal
ruházza fel Önt. Ezenkívül más, országonként vagy jogrendszerenként eltérő
jogai is lehetnek.

A FELELŐSSÉG KORLÁTOZÁSA

(a) Járulékos veszteségek. SEM A NOVELL, SEM ANNAK LICENCADÓI,
LEÁNYVÁLLALATAI VAGY ALKALMAZOTTAI NEM VÁLLALNAK FELELŐSSÉGET SEMMILYEN
KÖRÜLMÉNYEK KÖZÖTT A SZOFTVER VAGY SZOLGÁLTATÁS HASZNÁLATÁBÓL VAGY
HASZNÁLHATATLANSÁGÁBÓL EREDŐ KÜLÖNLEGES, VÉLETLEN, JÁRULÉKOS, KÖZVETETT,
JOGSÉRTŐ, GAZDASÁGI VAGY BÜNTETŐJOGI KÁRÉRT, BELEÉRTVE, DE EZEKRE NEM
KORLÁTOZVA, AZ ELMARADT NYERESÉGÉRT, ELVESZTETT ÜZLETI LEHETŐSÉGÉRT VAGY
ADATÉRT, MÉG ABBAN AZ ESETBEN SEM, HA FIGYELMEZTETTÉK A KÁR BEKÖVETKEZTÉNEK
LEHETŐSÉGÉRE. A NOVELL ÖSSZEVONT FELELŐSSÉGE KÖZVETLEN TÁRGYI VAGY SZEMÉLYI
KÁROK ESETÉN (FÜGGETLENÜL ATTÓL, HOGY EGY ESEMÉNY VAGY ESEMÉNYEK SOROZATA
TÖRTÉNT-E) SEMMILYEN ESETBEN NEM HALADHATJA MEG A KÁRRAL ÖSSZEFÜGGŐ
SZOFTVERÉRT VAGY SZOLGÁLTATÁSÉRT ÖN ÁLTAL FIZETETT VÉTELÁR 1,25-SZÖRÖSÉT
[ILLETVE 50 AMERIKAI DOLLÁRT, HA INGYEN JUTOTT A SZOFTVERHEZ].  A fenti
kizárások és korlátozások nem érvényesek halál vagy személyi sérülés
esetén. Azokban az országokban, amelyek jogilag nem engedik a felelősség
teljes kizárását vagy korlátozását, a Novell az adott országban lehetséges
legnagyobb mértékben korlátozza, illetve elhárítja a felelősséget.

ÁLTALÁNOS FOGALMAK

Érvényességi időszak.  A jelen Szerződés a Szoftver törvényes úton történt
beszerzésének napján lép hatályba, és érvényessége automatikusan megszűnik,
ha Ön megszegi a rendelkezések bármelyikét.  Teljesítményteszt.  A jelen
teljesítményvizsgálati korlátozás akkor vonatkozik Önre, ha Ön
szoftverfejlesztő vagy licencadó, illetve ha Ön teszteli a Szoftvert a
szoftverfejlesztő vagy licencadó utasításai szerint vagy nevében.  A Novell
indokolatlanul vissza nem tartható előzetes írásbeli hozzájárulása nélkül
Ön nem hozhatja nyilvánosságra vagy nem adhatja át harmadik félnek a
Szoftver bármely teljesítményvizsgálatának eredményeit. Ha Ön olyan
termékek licencadója, amelyek funkcionális hasonlóságot mutatnak a
Szoftverrel, vagy konkurálnak vele („Hasonló termékek”), illetve egy ilyen
licencadó nevében jár el, és Ön e korlátozást megszegve a Szoftverre
vonatkozó teljesítménytesztelési adatokat hoz nyilvánosságra vagy tesz
közzé, akkor, álljon bár ennek ellenkezője a Hasonló termék végfelhasználói
licencszerződésében, a Novellnek az egyéb, esetleg rendelkezésére álló
jogorvoslatok mellett jogában áll a Hasonló termékeken teljesítménytesztet
végezni, és ennek adatait közzétenni és nyilvánosságra hozni; Ön pedig
ezennel kijelenti, hogy jogosult e joggal felruházni a Novell vállalatot.

Nyílt forráskód.  A jelen Szerződés feltételei semmilyen mértékben nem
korlátozzák, és egyéb módon sem befolyásolják a Szoftverben található
bármely nyílt forráskódhoz tartozó bármely vonatkozó nyílt forráskódú
licenc szerint Önt megillető esetleges jogokat és az Ön kötelezettségeit,
vagy az Önre vonatkozó feltételeket.

Átruházás.  A jelen Szerződést tilos másra átruházni a Novell előzetes
írásos engedélye nélkül.

Törvény és jogrend.  A jelen Szerződésre nézve az Egyesült Államok Utah
államának törvényei az irányadók. A Szerződéssel kapcsolatos bármilyen jogi
lépés csak Utah állam megfelelő bíróságai előtt történhet.  Ha azonban az
Ön állandó lakóhelye vagy székhelye az Európai Unió vagy az Európai
Szabadkereskedelmi Társulás egyik tagországában található, akkor a jelen
Szerződésre nézve az adott ország törvényei az irányadók, és bármilyen jogi
lépés csak az adott ország illetékes bíróságai előtt történhet.

A Szerződés egységessége.  A jelen Szerződés képezi az Ön és a Novell
között létrejött teljes megállapodást és szerződést, és csak az Ön és a
Novell vállalat felhatalmazott képviselője által aláírt írásos
megállapodásban egészíthető ki vagy módosítható.  EGYETLEN LICENCADÓ,
FORGALMAZÓ, KERESKEDŐ, VISZONTELADÓ, ÜGYNÖK, ELADÓ VAGY ALKALMAZOTT SEM
JOGOSULT A JELEN SZERZŐDÉS MÓDOSÍTÁSÁRA VAGY OLYAN AJÁNLAT VAGY ÍGÉRET
KÖZLÉSÉRE, AMELY NINCS ÖSSZHANGBAN A SZERZŐDÉSBEN FOGLALTAKKAL, ILLETVE
KIEGÉSZÍTI AZOKAT.

Jogfeladás.  Semmilyen, ebből a Szerződésből következő jog feladása nem
jogerős mindaddig, amíg nincs írásba foglalva, és az érintett fél jogosult
képviselője alá nem írja. Semmilyen múltbéli vagy jelenleg érvényben levő
jog szerződésszegésből vagy teljesítés elmulasztásából eredő feladása nem
minősül a jelen Szerződésből következő bármely jövőbeni jog feladásának.

Elkülöníthetőség.  Amennyiben a jelen Szerződés bármely rendelkezése
érvénytelen vagy érvényesíthetetlen, az adott rendelkezés értelmezésével,
korlátozásával, módosításával vagy szükség esetén megfelelő mértékű
elkülönítésével ki kell küszöbölni annak érvénytelenségét vagy
érvényesíthetetlenségét a Szerződés egyéb rendelkezéseinek érvényben
tartása mellett.

Exportjóváhagyás.  A jelen Szerződés értelmében nyújtott bármely termék
vagy technikai információ az Amerikai Egyesült Államok
exportszabályozásának és egyéb országok kereskedelmi törvényeinek hatálya
alá tartozik.  A felek elfogadják, hogy betartják az összes
exportszabályozási intézkedést, és beszerzik az anyagok exportálásához,
újraexportálásához vagy importálásához szükséges összes engedélyt vagy
besorolást.  A felek elfogadják, hogy nem exportálnak és nem
újraexportálnak termékeket az Amerikai Egyesült Államok aktuális
exporttilalmi listáján szereplő helyekre vagy az Amerikai Egyesült Államok
exporttörvényei szerinti bármely embargó alatt álló vagy terrorizmust
támogató országba.  A felek nem használják az anyagokat tiltott nukleáris,
rakéta-, vegyi és biológiai fegyverekkel kapcsolatos célra.  A Novell
termékek Amerikai Egyesült Államokból való exportálása előtt tájékozódjon
az Ipari és Biztonsági Hivatal (Bureau of Industry and Security) webhelyén:
www.bis.doc.gov. A Novell szoftverek exportálásával kapcsolatos további
tájékoztatás a http://www.novell.com/company/legal/ webhelyen olvasható. 
Kérésére a Novell konkrét tájékoztatással szolgál a betartandó
korlátozásokról.  A Novell azonban nem vállal felelősséget arra
vonatkozóan, ha Ön nem szerzi meg a szükséges exportjóváhagyásokat.

Az Egyesült Államok kormányának korlátozott jogai.  Az Egyesült Államok
kormányának a használatra, a másolásra vagy a nyilvánosságra hozatalra
vonatkozó jogait a FAR § 52.227-14 (1987. június) III. változata (1987.
június), a FAR § 52.227-19 (1987. június) vagy a DFARS § 252.227-7013
(b)(3) (1995. november) rendelkezései, illetve az ezeket felváltó későbbi
rendelkezések korlátozzák. 

A szállító/gyártó a Novell, Inc., címe: 1800 South Novell Place, Provo,
Utah 84606.

Egyéb rendelkezések.  Az ENSZ nemzetközi kereskedelmi szerződésekről szóló
egyezményének alkalmazása kifejezetten kizárt.

(c)1993, 2000-2009 Novell, Inc. Minden jog fenntartva. (022309)

A Novell és a SUSE LINUX a Novell Inc. bejegyzett védjegyei az Egyesült
Államokban és más országokban. 

Minden, harmadik félhez tartozó védjegy az adott tulajdonos védjegye.




                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
