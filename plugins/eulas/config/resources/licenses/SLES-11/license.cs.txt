Licenční smlouva k softwaru Novell(r) SUSE(r) Linux Enterprise Server 11

PŘEČTĚTE SI POZORNĚ TUTO SMLOUVU. INSTALACÍ NEBO JINÝM POUŽÍVÁNÍM SOFTWARU
(VČETNĚ JEHO ČÁSTÍ) VYJADŘUJETE SOUHLAS S TOUTO SMLOUVOU. POKUD S TĚMITO
PODMÍNKAMI NESOUHLASÍTE, SOFTWARE NESTAHUJTE, NEINSTALUJTE ANI
NEPOUŽÍVEJTE.

PRÁVA A LICENCE

Tato licenční smlouva k softwaru Novell („Smlouva“) je právní smlouva mezi
vámi (subjektem nebo osobou) a společností Novell, Inc. („Novell“).
Softwarový produkt uvedený v názvu této Smlouvy, média a doprovodná
dokumentace (souhrnným označením „Software“) jsou chráněny autorskými právy
a úmluvami Spojených států amerických („USA“) a dalších zemí a vztahují se
na ně podmínky této Smlouvy.  Všechny aktualizace a podpůrné verze
Softwaru, které můžete stáhnout či získat a které nejsou doprovázeny
licenční smlouvou výslovně nahrazující tuto Smlouvu, jsou považovány za
Software a řídí se touto Smlouvou.  Pokud je Software aktualizací nebo
podpůrnou verzí, musíte mít pro instalaci a používání aktualizace nebo
podpůrné verze platnou licenci k původní verzi a počtu uživatelů Softwaru. 

Software je modulární operační systém složený z mnoha součástí, ke kterým
mohou být přiloženy samostatné licenční podmínky.  Software je kolektivním
dílem společnosti Novell; ačkoli společnost Novell nevlastní autorská práva
ke všem součástem Softwaru, vlastní autorská práva k Softwaru jako
kolektivnímu dílu.  

Většina jeho součástí jsou nezávisle vyvinuté součásti open source, které
se řídí samostatnými licenčními podmínkami.  Licenční práva k jednotlivým
součástem řídícím se samostatnými licenčními podmínkami jsou definována
příslušnými podmínkami. Žádné ustanovení této Smlouvy neomezuje ani jinak
neovlivňuje práva, povinnosti a podmínky, jež se na vás vztahují a které
musíte splnit, vyplývající z takových licencí. Pokud však distribuujete
kopie jakýchkoli součástí nezávislých na Softwaru, musíte z každé kopie
odstranit všechny ochranné známky, typické úpravy vzhledu a loga
společnosti Novell.

Ve své Organizaci můžete vytvořit a používat neomezený počet kopií
Softwaru. Neomezené množství upravených kopií můžete vytvářet a mimo svou
organizaci distribuovat za podmínky, že ze všech upravených kopií
odstraníte veškeré ochranné známky, typické úpravy vzhledu a loga Novell.
Pojem „Organizace“ označuje právní subjekt s výjimkou poboček a
přidružených organizací s vlastní subjektivitou z důvodů daňových nebo z
důvodů úpravy právnických osob. Příkladem Organizace v soukromém sektoru je
společnost, sdružení nebo trust, s výjimkou poboček a přidružených
organizací s vlastním daňovým identifikačním číslem nebo identifikačním
číslem společnosti. Příkladem Organizace ve veřejném sektoru může být
konkrétní vládní orgán nebo místní vládní úřad.



DALŠÍ LICENČNÍ PODMÍNKY A OMEZENÍ

Software je chráněn autorskými právy a úmluvami Spojených států amerických
(„USA“) a dalších zemí a vztahují se na něj podmínky této Smlouvy. Na
Software jste získali pouze licenci, Software není předmětem prodeje.

Software může být dodáván v sadě s jinými programy („Přidružené programy“).
Licenční práva k Přidruženým programům řídícím se samostatnými licenčními
podmínkami jsou definována příslušnými podmínkami. Žádné ustanovení této
Smlouvy neomezuje ani jinak neovlivňuje práva, povinnosti a podmínky, jež
se na vás vztahují a které musíte splnit, vyplývající z takových licencí.  

Společnost Novell si vyhrazuje všechna práva, která vám nebyla výslovně
poskytnuta. Nesmíte provádět následující úkony: (1) Zpětně překládat,
dekompilovat nebo analyzovat Software mimo rozsah výslovně povolený
příslušnými zákony. (2) Převádět Software nebo svá licenční práva plynoucí
z této Smlouvy, ať již vcelku nebo částečně.

ÚDRŽBA A PODPORA

Společnost Novell není povinna zajišťovat podporu či údržbu Softwaru, pokud
si nezakoupíte nabídku, která služby podpory či údržby výslovně zahrnuje. 
Pokud si zakoupíte takový produkt a na služby podpory či údržby se nebude
nevztahovat žádná samostatná smlouva, poskytování takových služeb podpory
či údržby („Služby“) se bude řídit podmínkami této Smlouvy.  Další
informace ohledně aktuální nabídky podpory společnosti Novell můžete získat
na internetové adrese http://www.novell.com/support.

VLASTNICKÁ PRÁVA

Nepřechází na vás nárok na Software ani na jeho vlastnictví.  Společnost
Novell a/nebo její poskytovatelé licencí si ponechávají veškerá práva,
nároky a podíl na duševním vlastnictví Softwaru a Služeb, včetně jakýchkoli
úprav a jejich kopií.  Všechny materiály, které získáte jako součást Služeb
a které nejsou doprovázeny podmínkami výslovně nahrazujícími tuto Smlouvu,
jsou považovány za Software a řídí se touto Smlouvou.  Získáváte pouze
podmíněnou licenci k používání Softwaru.

OMEZENÁ ZÁRUKA

Společnost Novell po dobu devadesáti (90) dní od zakoupení zaručuje, že (1)
média, na nichž je Software dodáván, neobsahují fyzické vady a (2) software
bude v podstatných rysech odpovídat doprovodné dokumentaci. Pokud během
devadesáti (90) dní od zakoupení Softwaru vrátíte společnosti Novell vadná
média nebo pokud ve stejné době oznámíte nesoulad s parametry, společnost
Novell výhradně dle vlastního uvážení tento nesoulad vyřeší nebo vám vrátí
licenční poplatky zaplacené za Software. Jakékoli neoprávněné použití nebo
úpravy Softwaru ruší platnost této záruky. PŘEDCHOZÍ ZÁRUKA PŘEDSTAVUJE
JEDINÝ MOŽNÝ A VÝHRADNÍ NÁPRAVNÝ KROK A NAHRAZUJE VEŠKERÉ DALŠÍ ZÁRUKY, AŤ
JIŽ VÝSLOVNÉ ČI VYPLÝVAJÍCÍ.  (Předchozí záruka se nevztahuje na Software
poskytovaný zdarma.  TAKOVÝ SOFTWARE SE POSKYTUJE „TAK JAK JE“, BEZ
JAKÉKOLI ZÁRUKY.)

Služby.  Společnost Novell zaručuje, že jakékoli zakoupené služby budou
poskytnuty profesionálním způsobem v souladu s obecně přijímanými standardy
v oboru.  Tato záruka bude platit po dobu 90 dní od doručení Služeb.  Při
jakémkoli porušení této záruky se společnost Novell zavazuje, buď napravit
tyto služby tak, aby vyhověly této záruce nebo podle svého uvážení nahradit
částku, kterou jste společnosti Novell zaplatili za část služeb, které této
záruce nevyhovují.  Protože soubory mohou být v průběhu poskytování
technických služeb společností Novell měněny nebo poškozeny, souhlasíte, že
přijmete přiměřená opatření k izolování a zálohování vašich systémů.

TENTO SOFTWARE NENÍ NAVRŽEN, VYTVÁŘEN ANI URČEN K POUŽITÍ NEBO DISTRIBUCI S
ONLINE ŘÍDICÍM VYBAVENÍM PRO NEBEZPEČNÁ PROSTŘEDÍ VYŽADUJÍCÍ BEZCHYBNÝ
PROVOZ, JAKO JSOU PROVOZY S NUKLEÁRNÍMI ZAŘÍZENÍMI, ŘÍZENÍ LETECKÉHO
PROVOZU, KOMUNIKAČNÍ A KONTROLNÍ SYSTÉMY, ZAŘÍZENÍ PRO PODPORU DŮLEŽITÝCH
ŽIVOTNÍCH FUNKCÍ, ZBRAŇOVÉ SYSTÉMY ANI PRO JINÁ POUŽITÍ, U KTERÝCH BY
PŘÍPADNÉ SELHÁNÍ SOFTWARU MOHLO PŘÍMO VÉST K ÚMRTÍ, ZRANĚNÍ NEBO TĚŽKÉMU
POŠKOZENÍ ZDRAVÍ OSOB, PŘÍPADNĚ K POŠKOZENÍ ŽIVOTNÍHO PROSTŘEDÍ.

TENTO SOFTWARE JE KOMPATIBILNÍ POUZE S NĚKTERÝMI POČÍTAČI A OPERAČNÍMI
SYSTÉMY. NA SOFTWARE SE NEVZTAHUJE ZÁRUKA, JE-LI POUŽÍVÁN V
NEKOMPATIBILNÍCH SYSTÉMECH. Chcete-li získat informace týkající se
kompatibility Softwaru, obraťte se telefonicky na společnost Novell nebo na
svého prodejce.

Produkty jiných výrobců. Software může být dodáván spolu s hardwarem nebo
jinými softwarovými programy nebo službami licencovanými nebo prodávanými
jinými subjekty než společností Novell. SPOLEČNOST NOVELL NEPOSKYTUJE
ZÁRUKU NA PRODUKTY NEBO SLUŽBY JINÝCH VÝROBCŮ. VŠECHNY TAKOVÉ PRODUKTY NEBO
SLUŽBY JSOU POSKYTOVÁNY „TAK JAK JSOU“. VŠECHNY ZÁRUČNÍ OPRAVY PRODUKTŮ
JINÝCH VÝROBCŮ ZAJIŠŤUJÍ POSKYTOVATELÉ LICENCÍ TĚCHTO PRODUKTŮ V SOULADU S
PLATNOU ZÁRUKOU POSKYTOVATELE LICENCE.

NENÍ-LI ZÁKONEM STANOVENO JINAK, SPOLEČNOST NOVELL ODMÍTÁ JAKÉKOLI
PŘEDPOKLÁDANÉ ZÁRUKY, VČETNĚ ZÁRUK VZTAHUJÍCÍCH SE K OBCHODOVATELNOSTI,
VHODNOSTI PRO DANÝ ÚČEL, PRÁVNÍM NÁROKŮM NEBO NEDODRŽENÍ SMLOUVY.
SPOLEČNOST NOVELL NEPOSKYTUJE ŽÁDNÉ ZÁRUKY, PROHLÁŠENÍ ANI ZÁVAZKY, KTERÉ
NEJSOU VÝSLOVNĚ UVEDENY V TÉTO OMEZENÉ ZÁRUCE. SPOLEČNOST NOVELL
NEZARUČUJE, ŽE SOFTWARE NEBO SLUŽBY SPLNÍ VAŠE POŽADAVKY ANI ŽE JEJICH
PROVOZ BUDE NEPŘERUŠOVANÝ.  Některé místně příslušné soudy neumožňují
odmítnutí určitých záruk nebo některá omezení, proto je možné, že některá z
výše uvedených omezení se na vás nevztahují. Omezená záruka vám dává určitá
práva a kromě nich můžete mít i další práva, která se liší v závislosti na
státu nebo jurisdikci.

OMEZENÍ ODPOVĚDNOSTI

(a) Následné ztráty. SPOLEČNOST NOVELL ANI ŽÁDNÝ Z JEJÍCH POSKYTOVATELŮ
LICENCÍ, PŘIDRUŽENÝCH SPOLEČNOSTÍ NEBO ZAMĚSTNANCŮ NENESE ODPOVĚDNOST ZA
JAKÉKOLI ZVLÁŠTNÍ, NÁHODNÉ, NÁSLEDNÉ, NEPŘÍMÉ, ÚMYSLNÉ, EKONOMICKÉ NEBO
TRESTNÍ ŠKODY ZPŮSOBENÉ POUŽITÍM SOFTWARU NEBO SLUŽEB NEBO NEMOŽNOSTÍ JE
POUŽÍT, MIMO JINÉ VČETNĚ ZTRÁTY ZISKU, ŠKOD PŘI PODNIKÁNÍ NEBO ZTRÁTY DAT,
A TO I V PŘÍPADĚ, ŽE BYLA NA MOŽNOST VZNIKU TAKOVÝCH ŠKOD UPOZORNĚNA. (b)
Přímé škody. CELKOVÁ ODPOVĚDNOST SPOLEČNOSTI NOVELL ZA PŘÍMÉ ŠKODY NA
MAJETKU NEBO OSOBNÍ ÚJMY (AŤ JIŽ SE JEDNÁ O JEDEN PŘÍPAD NEBO O ŘADU
PŘÍPADŮ) V ŽÁDNÉM PŘÍPADĚ NEPŘESÁHNE 1,25NÁSOBEK ČÁSTKY, KTEROU JSTE
ZAPLATILI ZA SOFTWARE NEBO SLUŽBY, KTERÉ VZNIK NÁROKU ZPŮSOBILY (NEBO 50
USD, POKUD JSTE SOFTWARE ZÍSKALI ZDARMA).  Výše uvedená vyloučení a omezení
se nevztahují na nároky související s úmrtím nebo zraněním osob. V rámci
působnosti soudů, které neumožňují vyloučení nebo omezení náhrady škody,
bude odpovědnost společnosti Novell omezena nebo vyloučena v maximálním
povoleném rozsahu.

VŠEOBECNÉ PODMÍNKY

Doba trvání.  Tato Smlouva vstupuje v platnost dnem legálního získání
Softwaru a bude automaticky ukončena, porušíte-li jakoukoli její podmínku. 
Testování produktu.  Toto omezení testování produktu se vás týká, jen pokud
jste vývojář softwaru nebo poskytovatel licence nebo pokud provádíte
testování Softwaru podle pokynů nebo jménem vývojáře nebo poskytovatele
licence.  Bez předchozího písemného svolení společnosti Novell nesmíte
publikovat nebo předat výsledky testování Softwaru další straně. Pokud jste
poskytovatelem licence produktů, které jsou funkčně podobné nebo konkurují
softwaru („Podobné produkty“), nebo vystupujete jménem takového
poskytovatele licence a zveřejníte nebo předáte informace o testování
Softwaru v rozporu s tímto omezením, potom bez ohledu na jakákoli
ustanovení licenční smlouvy koncového uživatele Podobného produktu a kromě
dalších náhrad, které může společnost Novell požadovat, má společnost
Novell právo provést testování produktu na Podobných produktech a zveřejnit
a publikovat tyto informace o testování produktu a vy tímto prohlašujete,
že jste oprávněni toto právo společnosti Novell poskytnout.

Open Source.  Žádné ustanovení této Smlouvy neomezuje ani jinak neovlivňuje
práva, povinnosti a podmínky, jež se na vás vztahují a které musíte splnit,
vyplývající z případných licencí pro programové kódy open source obsažené v
tomto Softwaru.

Převod.  Tato Smlouva nesmí být převedena ani postoupena bez předchozího
písemného svolení společnosti Novell.

Volba práva a jurisdikce.  Tato Smlouva se řídí zákony státu Utah, USA.
Veškeré právní akty vztahující se k této smlouvě mohou řešit pouze soudy
podle příslušné právní oblasti státu Utah.  Pokud se však vaše hlavní sídlo
nachází v zemi, která je členským státem Evropské unie nebo Evropského
sdružení volného obchodu (EFTA), řídí se tato smlouva zákony dané země a
veškeré právní akty vztahující se ke Smlouvě mohou řešit pouze soudy v
příslušné právní oblasti této země.

Úplnost smlouvy.  Tato Smlouva potvrzuje úplné porozumění a shodu mezi vámi
a společností Novell. Může být doplněna nebo změněna pouze písemnou dohodou
mezi vámi a oprávněným zástupcem společnosti Novell.  ŽÁDNÝ POSKYTOVATEL
LICENCE, DISTRIBUTOR, PRODEJCE, MALOOBCHODNÍK, OBCHODNÍ ZÁSTUPCE ANI
ZAMĚSTNANEC NENÍ OPRÁVNĚN TUTO SMLOUVU UPRAVOVAT NEBO POSKYTOVAT JAKÁKOLI
PROHLÁŠENÍ ČI ZÁVAZKY NEOBSAŽENÉ V PODMÍNKÁCH TÉTO SMLOUVY NEBO LIŠÍCÍ SE
OD NÍ.

Vzdání se práva.  Jakékoli zřeknutí se práv v rámci Smlouvy je platné pouze
v písemné formě s podpisem oprávněného zástupce smluvní strany. Žádné
vzdání se jakéhokoli dřívějšího nebo současného práva vyplývajícího z
porušení nebo nedodržení Smlouvy nebude považováno za vzdání se jakéhokoli
budoucího práva plynoucího ze Smlouvy.

Klauzule o oddělitelnosti.  Stane-li se jakékoli ustanovení této Smlouvy
neplatným nebo neúčinným, bude toto ustanovení interpretováno, omezeno,
upraveno nebo v případě potřeby i zrušeno v nezbytném rozsahu, aby bylo
zabráněno neplatnosti nebo neúčinnosti Smlouvy. Ostatní ustanovení Smlouvy
zůstávají v platnosti v původním znění.

Splnění exportních požadavků.  Výrobky nebo technické údaje poskytnuté
podle této Smlouvy mohou být předmětem exportních omezení USA a obchodních
zákonů jiných zemí.  Smluvní strany se zavazují dodržovat veškerá exportní
omezení a získat jakékoli licence nebo exportní klasifikace potřebné k
exportu, reexportu nebo importu zboží.  Smluvní strany se zavazují
neexportovat ani nereexportovat subjektům uvedeným v platném seznamu
subjektů vyloučených z exportu, do zemí, na které je uvaleno embargo, ani
do teroristických zemí podle exportních zákonů USA.  Smluvní strany
nepoužijí zboží pro zakázané jaderné, raketové nebo chemické a biologické
zbraně.  Než začnete z USA vyvážet produkty společnosti Novell, informujte
se na webových stránkách úřadu Bureau of Industry and Security (Úřad pro
průmysl a bezpečnost, www.bis.doc.gov). Další informace o exportu softwaru
Novell najdete na adrese http://www.novell.com/company/legal/.  Společnost
Novell vám na požádání poskytne konkrétní informace o platných omezeních. 
Společnost Novell však nenese žádnou odpovědnost za váš neúspěch při
získávání některého nezbytného povolení pro export.

Omezená práva pro vládu USA.  Používání, kopírování nebo předávání
informací vládou USA podléhá omezením uvedeným ve směrnicích FAR 52.227-14
(červen 1987) obměna III (červen 1987), FAR 52.227-19 (červen 1987) nebo
DFARS 252.227-7013 (b) (3) (listopad 1995), případně v příslušných
následných klauzulích. 

Dodavatel (výrobce) je Novell, Inc., 1800 South Novell Place, Provo, Utah
84606.

Jiné.  Uplatnění Konvence OSN o kontraktech pro mezinárodní prodej zboží je
výslovně vyloučeno.

(c)1993, 2000-2009 Novell, Inc. Všechna práva vyhrazena.(022309)

Novell a SUSE LINUX jsou registrované ochranné známky společnosti Novell,
Inc. ve Spojených státech amerických a dalších zemích. 

Všechny ochranné známky jiných subjektů jsou vlastnictvím příslušných
vlastníků.




                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
