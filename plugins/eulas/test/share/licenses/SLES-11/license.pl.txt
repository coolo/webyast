Umowa licencyjna na oprogramowanie SUSE(r) Linux Enterprise Server 11 firmy
Novell(r)

PROSIMY UWAŻNIE PRZECZYTAĆ NINIEJSZĄ UMOWĘ. ZAINSTALOWANIE LUB KORZYSTANIE
Z NINIEJSZEGO OPROGRAMOWANIA (W TYM Z JEGO SKŁADNIKÓW) OZNACZA, ŻE
LICENCJOBIORCA WYRAŻA ZGODĘ NA ZWIĄZANIE POSTANOWIENIAMI NINIEJSZEJ UMOWY.
JEŚLI LICENCJOBIORCA NIE ZGADZA SIĘ NA WARUNKI ZAWARTE W NINIEJSZEJ UMOWIE,
NIE POWINIEN POBIERAĆ, INSTALOWAĆ ANI KORZYSTAĆ Z OPROGRAMOWANIA.

UPRAWNIENIA I LICENCJE

Niniejsza Umowa licencyjna na oprogramowanie firmy Novell („Umowa”) jest
prawnym porozumieniem między Licencjobiorcą (podmiotem lub osobą) a firmą
Novell, Inc. („firma Novell”). Oprogramowanie określone w tytule niniejszej
Umowy, ewentualny nośnik oraz towarzysząca mu dokumentacja (wspólnie dalej
nazywane „Oprogramowaniem”) są chronione prawem autorskim obowiązującym w
Stanach Zjednoczonych („Stany Zjednoczone”) i innych krajach oraz
stosownymi umowami międzynarodowymi, a także podlegają postanowieniom
niniejszej Umowy. Dowolna wersja aktualizacyjna lub pomocnicza
Oprogramowania, którą Licencjobiorca może pobrać lub otrzymać, której nie
towarzyszy umowa licencyjna wyraźnie zastępująca tę Umowę jest
Oprogramowaniem i podlega postanowieniom niniejszej Umowy. Jeśli
Oprogramowanie stanowi wersję aktualizacyjną lub pomocniczą, Licencjobiorca
musi dysponować odpowiednią liczbą ważnych licencji na wersję
aktualizowanego lub uzupełnianego wersją pomocniczą Oprogramowania, aby
zainstalować taką wersję aktualizacyjną lub pomocniczą lub z nich
korzystać. 

Oprogramowanie to modułowy system operacyjny zawierający wiele składników,
które mogą być objęte osobnymi warunkami licencyjnymi. Oprogramowanie
zostało opracowane zbiorczo przez firmę Novell; mimo że firma Novell nie
posiada praw autorskich do każdego składnika Oprogramowania, posiada prawa
autorskie do Oprogramowania jako do pracy zbiorczej. 

Większość jego składników to opracowane niezależnie pakiety o otwartym
kodzie źródłowym, którym towarzyszą odrębne warunki licencyjne. Prawa
licencyjne Licencjobiorcy do poszczególnych składników, którym towarzyszą
odrębne warunki licencyjne, zdefiniowane są w tych warunkach; żadne z
postanowień niniejszej umowy nie ogranicza ani nie ma innego rodzaju wpływu
na zakres praw i zobowiązań Licencjobiorcy ani też postanowień, którym
Licencjobiorca może podlegać, w związku z warunkami takich licencji; jeśli
jednak Licencjobiorca rozpowszechnia kopie jakiegokolwiek składnika
niezależnego od Oprogramowania, musi usunąć z każdej kopii wszelkie znaki
towarowe firmy Novell, wygląd typowy dla marki i logo.

Licencjobiorca może tworzyć nieograniczoną liczbę kopii Oprogramowania i
używać ich w swojej Organizacji. Licencjobiorca może tworzyć i
rozpowszechniać nieograniczoną liczbę zmodyfikowanych kopii poza swoją
organizacją, jeśli usunie wszelkie znaki towarowe, wygląd typowy dla marki
i logo firmy Novell z każdej zmodyfikowanej kopii Oprogramowania. Przez
termin “Organizacja” należy rozumieć podmiot prawny, z wyłączeniem
podmiotów zależnych i powiązanych, odrębny pod względem podatkowym i
posiadający odrębną osobowość prawną. Przykładem Organizacji z sektora
prywatnego może być korporacja, spółka lub trust, z wyłączeniem podmiotów
zależnych i powiązanych organizacji odrębnych pod względem podatkowym i
posiadających obręby numer identyfikacji podatkowej lub numer wpisu do
rejestru spółek. W sektorze publicznym przykładem Organizacji może być
określony organ administracji rządowej lub organ jednostki samorządu
terytorialnego.



POZOSTAŁE WARUNKI LICENCYJNE I OGRANICZENIA

Oprogramowanie jest chronione przepisami o prawach autorskich i umowami
zawartymi przez Stany Zjednoczone („Stany Zjednoczone”) lub inne kraje oraz
podlegają warunkom niniejszej Umowy. Licencjobiorca nie nabywa
oprogramowania, otrzymuje jedynie licencję na jego użytkowanie.

Niniejsze Oprogramowanie może być powiązane z innym oprogramowaniem
(„Programy Powiązane”). Prawa licencyjne Licencjobiorcy do poszczególnych
Programów Powiązanych, którym towarzyszą odrębne warunki licencyjne,
zdefiniowane są w tych warunkach; żadne z postanowień niniejszej Umowy nie
ogranicza zakresu praw i zobowiązań Licencjobiorcy czy też postanowień,
którym Licencjobiorca może podlegać w związku z warunkami takich licencji,
ani nie wpływa na nie w inny sposób. 

Firma Novell zastrzega sobie wszelkie prawa, które nie zostały w sposób
wyraźny przyznane Licencjobiorcy. Licencjobiorca nie może: (1) odtwarzać,
dekompilować ani dezasemblować Oprogramowania w zakresie innym niż wyraźnie
dozwolony przez stosowne przepisy prawa; ani (2) przenosić praw
licencyjnych do Oprogramowania wynikających z niniejszej Umowy w całości
lub w części.

KONSERWACJA I POMOC TECHNICZNA

Firma Novell świadczy usługi pomocy technicznej lub konserwacji tylko
wówczas, gdy nabyty produkt w sposób wyraźny był objęty takimi usługami.
Jeśli zaistniał taki przypadek nabycia, a wspomnianych usług pomocy
technicznej lub konserwacji nie dotyczą żadne oddzielne umowy, wówczas
świadczenie rzeczonych usług pomocy technicznej lub konserwacji („Usługi”)
podlega postanowieniom niniejszej Umowy. Więcej informacji na temat
aktualnej oferty firmy Novell w zakresie usług pomocy technicznej znajduje
się na stronie http://www.novell.com/support.

PRAWA WŁASNOŚCI

Licencjobiorcy nie przysługuje tytuł ani prawo własności do Oprogramowania.
Firma Novell lub jej licencjodawcy zachowują wszelkie prawa własności
intelektualnej do Oprogramowania i Usług, łącznie ze wszelkimi
modyfikacjami lub kopiami. Wszelkie materiały otrzymywane przez
Licencjobiorcę w ramach Usług, którym nie towarzyszą postanowienia wyraźnie
zastępujące postanowienia niniejszej Umowy, są Oprogramowaniem i podlegają
postanowieniom tej Umowy. Licencjobiorca nabywa jedynie warunkową licencję
na używanie Oprogramowania.

OGRANICZONA GWARANCJA

Firma Novell gwarantuje, że przez dziewięćdziesiąt (90) dni od daty
dokonania zakupu przez Licencjobiorcę (1) wszelkie nośniki, na których
dostarczono Oprogramowanie, będą pozbawione wad fizycznych oraz (2)
Oprogramowanie będzie w istotnym zakresie odpowiadać dokumentacji do niego
dołączonej. Jeśli w ciągu dziewięćdziesięciu (90) dni od daty zakupu
Licencjobiorca zwróci firmie Novell wadliwe elementy lub powiadomi ją o
niezgodności z dokumentacją, firma Novell, według własnego uznania, usunie
niezgodność albo dokona zwrotu kosztów poniesionych przez Licencjobiorcę z
tytułu opłat licencyjnych za Oprogramowanie. Wszelkie nieuprawnione
używanie lub dokonywanie modyfikacji Oprogramowania powoduje unieważnienie
niniejszej gwarancji. POWYŻSZA GWARANCJA STANOWI JEDYNY I WYŁĄCZNY ŚRODEK
PRAWNY PRZYSŁUGUJĄCY LICENCJOBIORCY I NINIEJSZYM ZASTĘPUJE WSZELKIE INNE
GWARANCJE, WYRAŹNE LUB DOROZUMIANE. (Powyższa gwarancja nie dotyczy
Oprogramowania dostarczanego bezpłatnie. OPROGRAMOWANIE TAKIE JEST
DOSTARCZANE „W STANIE TAKIM, W JAKIM SIĘ ZNAJDUJE”, BEZ ŻADNYCH GWARANCJI).

Usługi. Firma Novell gwarantuje, że wszelkie nabyte Usługi będą świadczone
w sposób profesjonalny, zgodnie z ogólnie przyjętymi standardami. Niniejsza
gwarancja jest udzielana na okres 90 (dziewięćdziesięciu) dni od daty
rozpoczęcia świadczenia Usług. W przypadku naruszenia postanowień
niniejszej gwarancji firma Novell ma obowiązek zmodyfikować usługi tak, aby
były zgodne z postanowieniami niniejszej gwarancji, albo według własnego
uznania zwrócić Licencjobiorcy kwotę zapłaconą przez niego za usługi, które
nie spełniały wymogów niniejszej gwarancji. Jest to jedyny obowiązek firmy
Novell w przypadku naruszenia postanowień niniejszej gwarancji. W trakcie
udzielania przez firmę Novell pomocy technicznej pliki mogą ulec zmianie
lub uszkodzeniu, Licencjobiorca zgadza się zatem podjąć odpowiednie
działania zmierzające do odizolowania i sporządzenia kopii zapasowych
swoich systemów.

NINIEJSZE OPROGRAMOWANIE NIE JEST ZAPROJEKTOWANE, WYTWORZONE ANI
PRZEZNACZONE DO UŻYTKU LUB DYSTRYBUCJI Z URZĄDZENIAMI DO STEROWANIA
PRACUJĄCYMI W CZASIE RZECZYWISTYM W ŚRODOWISKACH DUŻEGO RYZYKA,
WYMAGAJĄCYCH NIEZAWODNEGO DZIAŁANIA, TAKICH JAK ELEKTROWNIE ATOMOWE,
SYSTEMY NAWIGACJI, KOMUNIKACJI LUB KONTROLI LOTNICZEJ, SYSTEMY
BEZPOŚREDNIEGO PODTRZYMYWANIA ŻYCIA, SYSTEMY UZBROJENIA LUB INNE, W KTÓRYCH
AWARIA OPROGRAMOWANIA MOŻE BYĆ BEZPOŚREDNIĄ PRZYCZYNĄ ŚMIERCI, UTRATY
ZDROWIA BĄDŹ POWSTANIA POWAŻNYCH SZKÓD MATERIALNYCH LUB ŚRODOWISKOWYCH.

OPROGRAMOWANIE JEST ZGODNE TYLKO Z NIEKTÓRYMI KOMPUTERAMI I SYSTEMAMI
OPERACYJNYMI. GWARANCJA NIE OBEJMUJE DZIAŁANIA OPROGRAMOWANIA W SYSTEMACH,
Z KTÓRYMI NIE JEST ONO ZGODNE. Informacji na temat zgodności udziela firma
Novell lub jej przedstawiciel.

Produkty innych firm. Oprogramowanie może zawierać sprzęt lub
oprogramowanie przekazywane na warunkach licencji bądź sprzedawane przez
licencjodawców innych niż firma Novell albo być powiązane ze sprzętem bądź
oprogramowaniem przekazywanym na warunkach licencji lub sprzedawanym przez
licencjodawców innych niż firma Novell. FIRMA NOVELL NIE UDZIELA ŻADNYCH
GWARANCJI NA PRODUKTY ANI USŁUGI INNYCH FIRM. WSZELKIE TAKIE PRODUKTY LUB
USŁUGI SĄ DOSTARCZANE „W STANIE TAKIM, W JAKIM SIĘ ZNAJDUJĄ”. WSZELKIE
USŁUGI GWARANCYJNE ZWIĄZANE Z PRODUKTAMI INNYCH FIRM SĄ ŚWIADCZONE PRZEZ
LICENCJODAWCÓW TYCH PRODUKTÓW ZGODNIE Z POSTANOWIENIAMI STOSOWNYCH
GWARANCJI.

W ZAKRESIE DOPUSZCZALNYM PRZEZ PRZEPISY PRAWA FIRMA NOVELL ZRZEKA SIĘ
ODPOWIEDZIALNOŚCI I WYŁĄCZA SWOJĄ WSZELKĄ ODPOWIEDZIALNOŚĆ Z TYTUŁU
WSZELKICH DOROZUMIANYCH GWARANCJI, W TYM GWARANCJI DOTYCZĄCYCH PRZYDATNOŚCI
HANDLOWEJ, PRZYDATNOŚCI DO OKREŚLONEGO CELU, TYTUŁU WŁASNOŚCI ORAZ
NIENARUSZANIA PRAW OSÓB TRZECICH. FIRMA NOVELL NIE UDZIELA ŻADNYCH
GWARANCJI, NIE SKŁADA ŻADNYCH OŚWIADCZEŃ ANI NIE PODEJMUJE ŻADNYCH
ZOBOWIĄZAŃ INNYCH NIŻ TE, KTÓRE ZOSTAŁY WYRAŹNIE SFORMUŁOWANE W NINIEJSZEJ
OGRANICZONEJ GWARANCJI. FIRMA NOVELL NIE GWARANTUJE, ŻE OPROGRAMOWANIE LUB
USŁUGI BĘDĄ SPEŁNIAĆ WYMAGANIA LICENCJOBIORCY ANI ŻE DZIAŁANIE
OPROGRAMOWANIA LUB USŁUG BĘDZIE NIEPRZERWANE. Ponieważ istnieją
jurysdykcje, które nie zezwalają na zrzeczenie się lub ograniczenie
gwarancji, część powyższych postanowień może nie mieć zastosowania w
przypadku niektórych Licencjobiorców. Niniejsza ograniczona gwarancja
przyznaje Licencjobiorcy określone prawa, przy czym Licencjobiorca może
także mieć inne prawa wynikające z ustawodawstwa krajowego.

OGRANICZENIE ODPOWIEDZIALNOŚCI

(a) Straty wtórne. FIRMA NOVELL ANI JEJ LICENCJODAWCY, JEDNOSTKI ZALEŻNE I
PRACOWNICY W ŻADNYM PRZYPADKU NIE PONOSZĄ ODPOWIEDZIALNOŚCI ZA ŻADNE
SZCZEGÓLNE, UBOCZNE, NASTĘPCZE, POŚREDNIE, DELIKTOWE, FINANSOWE ANI MORALNE
SZKODY WYNIKAJĄCE Z UŻYWANIA LUB NIEMOŻNOŚCI KORZYSTANIA Z OPROGRAMOWANIA
LUB USŁUG, W TYM W SZCZEGÓLNOŚCI ZA UTRATĘ ZYSKÓW LUB DANYCH ALBO
NIEMOŻNOŚĆ PROWADZENIA DZIAŁALNOŚCI, NAWET JEŚLI PODMIOTY TE ZOSTAŁY
POWIADOMIONE O MOŻLIWOŚCI POWSTANIA POWYŻSZYCH SZKÓD. (b) Szkody
bezpośrednie. W ŻADNYM PRZYPADKU CAŁKOWITA ODPOWIEDZIALNOŚĆ FIRMY NOVELL ZA
BEZPOŚREDNIE SZKODY NA MIENIU LUB OSOBIE (WYNIKAJĄCE Z POJEDYNCZYCH ZDARZEŃ
LUB Z ICH SERII) NIE PRZEKROCZY KROTNOŚCI LICZBY 1,25 I KWOTY ZAPŁACONEJ
PRZEZ LICENCJOBIORCĘ ZA OPROGRAMOWANIE LUB USŁUGI, W ZWIĄZKU Z KTÓRYMI
POWSTAŁO ROSZCZENIE (LUB KWOTY 50 USD, JEŚLI LICENCJOBIORCA UZYSKAŁ
OPROGRAMOWANIE BEZPŁATNIE). Powyższe wyłączenia i ograniczenia nie dotyczą
roszczeń związanych ze śmiercią lub uszkodzeniem ciała. Na obszarze
jurysdykcji, która nie zezwala na wyłączenie lub ograniczenie odszkodowań,
odpowiedzialność firmy Novell będzie ograniczona lub wyłączona w
maksymalnym zakresie dopuszczalnym przez daną jurysdykcję.

WARUNKI OGÓLNE

Okres ważności. Niniejsza Umowa wchodzi w życie z dniem legalnego nabycia
Oprogramowania przez Licencjobiorcę i zostaje automatycznie rozwiązana,
jeśli Licencjobiorca naruszy dowolny z warunków w niej zawartych.
Testowanie wydajności. Ograniczenia dotyczące testowania wydajności dotyczą
Licencjobiorcy, który jest deweloperem lub licencjodawcą oprogramowania lub
który testuje Oprogramowanie pod kierunkiem albo w imieniu dewelopera lub
licencjodawcy oprogramowania. Bez uprzedniej pisemnej zgody firmy Novell
(nieudzielanej tylko w uzasadnionych przypadkach) Licencjobiorcy nie wolno
publikować ani ujawniać osobom trzecim wyników jakichkolwiek testów
wydajności Oprogramowania. Jeśli Licencjobiorca jest licencjodawcą
produktów o zbliżonej funkcjonalności lub konkurencyjnych względem
Oprogramowania (dalej zwanych „Produktami Podobnymi”) albo działa w imieniu
takiego licencjodawcy i opublikuje lub ujawni informacje o wydajności
Oprogramowania mimo powyższego zastrzeżenia, wówczas firma Novell może
wykonać testy wydajności Produktów Podobnych oraz ujawnić i opublikować
informacje o wynikach tych testów. Firma Novell może skorzystać z tego
prawa niezależnie od wszelkich zastrzeżeń w umowie licencyjnej na Produkty
Podobne, a ponadto może podjąć inne działania, do których jest uprawniona.
Licencjobiorca niniejszym potwierdza, że jest uprawniony do przyznania
takiego prawa firmie Novell.

Otwarty kod źródłowy. Żadne z postanowień niniejszej Umowy nie zastrzega
ani nie ogranicza praw i zobowiązań Licencjobiorcy ani postanowień, którym
Licencjobiorca może podlegać w związku z jakimikolwiek licencjami na
otwarty kod źródłowy, dotyczącymi jakiegokolwiek kodu źródłowego zawartego
w Oprogramowaniu, ani w żaden inny sposób nie wpływa na te prawa,
zobowiązania i postanowienia.

Cesja. Niniejsza Umowa nie może zostać przeniesiona ani scedowana bez
uprzedniej pisemnej zgody firmy Novell.

Prawo obowiązujące i sąd właściwy. Niniejsza Umowa podlega prawu stanu Utah
w Stanach Zjednoczonych. Wszelkie działania prawne związane z niniejszą
Umową mogą być podejmowane tylko przez sądy właściwej jurysdykcji stanu
Utah. Jeśli jednak kraj zamieszkania Licencjobiorcy jest państwem
członkowskim Unii Europejskiej lub Europejskiego Stowarzyszenia Wolnego
Handlu, niniejsza Umowa będzie podlegać prawu tego kraju, a wszelkie
działania prawne będą mogły być podejmowane tylko przez sądy właściwej
jurysdykcji tego kraju.

Umowa w pełnym brzmieniu. Niniejsza Umowa stanowi całość porozumienia
zawartego między firmą Novell a Licencjobiorcą. Treść umowy może być
poprawiana lub modyfikowana wyłącznie w formie pisemnej za zgodą
Licencjobiorcy i upoważnionego przedstawiciela firmy Novell. ŻADEN
LICENCJODAWCA, DYSTRYBUTOR, DEALER, SPRZEDAWCA DETALICZNY, ODSPRZEDAWCA,
PRZEDSTAWICIEL HANDLOWY ANI PRACOWNIK NIE JEST UPOWAŻNIONY DO ZMIANY
NINIEJSZEJ UMOWY ANI DO SKŁADANIA OŚWIADCZEŃ LUB PODEJMOWANIA ZOBOWIĄZAŃ,
KTÓRE RÓŻNIĄ SIĘ OD POSTANOWIEŃ NINIEJSZEJ UMOWY LUB JE ROZSZERZAJĄ.

Klauzula zwalniająca. Żadne zrzeczenie się praw wynikających z niniejszej
Umowy nie będzie prawomocne bez zachowania formy pisemnej i podpisu
upoważnionego przedstawiciela strony, której dane zrzeczenie dotyczy. Żadne
zrzeczenie się przeszłych lub obecnych praw wynikających z naruszenia lub
braku realizacji któregoś z postanowień niniejszej Umowy nie będzie uznane
za zrzeczenie się jakichkolwiek innych praw wynikających z niniejszej Umowy
w przyszłości.

Podzielność postanowień licencji. Jeśli jakiekolwiek postanowienie
niniejszej Umowy okaże się nieważne lub niewykonalne, zostanie ono
zinterpretowane, ograniczone, zmodyfikowane lub, jeśli zajdzie potrzeba,
całkowicie bądź częściowo usunięte w zakresie niezbędnym do wyeliminowania
powstałej nieważności lub niewykonalności, przy czym pozostałe
postanowienia niniejszej Umowy pozostaną w mocy.

Ograniczenia eksportowe. Wszystkie produkty lub informacje techniczne
objęte niniejszą Umową mogą podlegać obowiązującym w Stanach Zjednoczonych
przepisom dotyczącym kontroli eksportu oraz obowiązującym w innych krajach
przepisom handlowym. Strony wyrażają zgodę na przestrzeganie wszystkich
przepisów dotyczących kontroli eksportu oraz na uzyskanie wymaganych
licencji lub zezwoleń dotyczących eksportu, reeksportu lub importu
materiałów przedstawianych do odbioru. Strony nie będą eksportować ani
reeksportować towarów do podmiotów znajdujących się na liście podmiotów
objętych zakazem eksportu przez Stany Zjednoczone, do krajów objętych
embargiem ani do krajów określanych jako terrorystyczne, zgodnie z
obowiązującymi w Stanach Zjednoczonych przepisami dotyczącymi eksportu.
Strony nie będą wykorzystywać materiałów przedstawianych do odbioru do
produkcji broni nuklearnej, rakietowej, chemicznej ani biologicznej. Przed
próbą eksportu produktów firmy Novell ze Stanów Zjednoczonych prosimy
zajrzeć na stronę sieci Web dotyczącą Biura przemysłu i bezpieczeństwa pod
adresem www.bis.doc.gov. Aby uzyskać więcej informacji na temat
eksportowania oprogramowania firmy Novell, prosimy zajrzeć na stronę
http://www.novell.com/company/legal/. Na żądanie firma Novell udostępni
szczegółowe informacje dotyczące określonych ograniczeń. Firma Novell nie
ponosi jednak odpowiedzialności za niedopełnienie przez Licencjobiorcę
obowiązku uzyskania wszelkich niezbędnych zezwoleń eksportowych.

Ograniczone prawa rządu Stanów Zjednoczonych. Używanie, powielanie i
ujawnianie przez rząd Stanów Zjednoczonych podlega ograniczeniom ujętym w
przepisach FAR § 52.227-14 (z czerwca 1987 roku) z poprawką III (z czerwca
1987 roku), FAR § 52.227-19 (z czerwca 1987 roku) i DFARS § 252.227-7013
(b)(3) (z listopada 1995 roku) oraz stosownym przepisom o następstwie
prawnym. 

Stroną kontraktu/producentem jest firma Novell Inc., 1800 South Novell
Place, Provo, Utah 84606, USA.

Inne. Niniejszym stwierdza się, że w odniesieniu do Oprogramowania nie ma
zastosowania konwencja Organizacji Narodów Zjednoczonych dotycząca
zawierania umów w zakresie międzynarodowej sprzedaży towarów.

(c) 1993, 2000-2009 Novell, Inc. Wszelkie prawa zastrzeżone. (022309)

Novell i SUSE LINUX są zastrzeżonymi w Stanach Zjednoczonych i innych
krajach znakami towarowymi firmy Novell, Inc. 

Wszystkie znaki towarowe innych firm stanowią własność ich odpowiednich
właścicieli.





                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
                                                            
